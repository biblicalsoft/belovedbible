{
    "name": "1Peter",
    "title": "1 Петрово",
    "chapters": [
        {
            "number": 1,
            "verses": [
                {
                    "number": 1,
                    "text": "Петър, апостол на Исус Христос, до избраните пришълци, пръснати из Понт, Галатия, Кападокия, Азия и Витиния,"
                },
                {
                    "number": 2,
                    "text": "избрани по предузнанието на Бога Отца, чрез освещението на Духа, за да сте послушни и да бъдете поръсени с кръвта на Исус Христос; благодат и мир да ви се умножи."
                },
                {
                    "number": 3,
                    "text": "Благословен да бъде Бог и Отец на нашия Господ Исус Христос, Който според голямата Си милост ни възроди за жива надежда чрез възкресението на Исус Христос от мъртвите,"
                },
                {
                    "number": 4,
                    "text": "за наследство – нетленно, неоскверняемо и което не повяхва, запазено на небесата за вас,"
                },
                {
                    "number": 5,
                    "text": "които с Божията сила сте пазени чрез вяра за спасение, готово да се открие в последното време."
                },
                {
                    "number": 6,
                    "text": "В което се радвате, ако и за малко време да скърбите сега (ако е необходимо) в разни изпитания,"
                },
                {
                    "number": 7,
                    "text": "с цел: изпитването на вашата вяра, което е по-скъпоценно от златото, което гине, но пак се изпитва чрез огън – да излезе за хвала и слава, и почест, когато се яви Исус Христос;"
                },
                {
                    "number": 8,
                    "text": "Когото обичате, без да сте Го видели; в Когото, като вярвате, без сега да Го виждате, радвате се с неизказана и преславна радост,"
                },
                {
                    "number": 9,
                    "text": "като получавате следствието на вярата си – спасението на душите си."
                },
                {
                    "number": 10,
                    "text": "За това спасение претърсиха и изследваха пророците, които пророкуваха за благодатта, която беше назначена за вас,"
                },
                {
                    "number": 11,
                    "text": "като издирваха кое или какво време посочваше Христовият Дух, който беше в тях, когато предизвестяваше Христовите страдания и идващата след тях слава."
                },
                {
                    "number": 12,
                    "text": "И им се откри, че не за себе си, а за вас служеха те в това, което сега ви бе известено чрез онези, които ви проповядваха благовестието чрез Святия Дух, изпратен от небесата; в което и самите ангели желаят да надникнат."
                },
                {
                    "number": 13,
                    "text": "Затова препашете се през кръста на вашите помисли. Бъдете въздържани и имайте пълна надежда за благодатта, която ще ви се даде, когато се яви Исус Христос."
                },
                {
                    "number": 14,
                    "text": "Като послушни деца не се съобразявайте с първите страсти, които имахте във времето на незнанието си;"
                },
                {
                    "number": 15,
                    "text": "но както е свят Този, Който ви е призовал, така бъдете святи и вие в цялото си поведение;"
                },
                {
                    "number": 16,
                    "text": "защото е писано: „Бъдете святи, понеже Аз съм свят.“"
                },
                {
                    "number": 17,
                    "text": "И ако призовавате като Отец Този, Който без лицеприятие съди според делото на всеки, то прекарайте със страх времето на вашето пребиваване на тази земя,"
                },
                {
                    "number": 18,
                    "text": "като знаете, че не с преходни неща – сребро или злато, сте изкупени от суетния живот, предаден ви от бащите ви,"
                },
                {
                    "number": 19,
                    "text": "а със скъпоценната кръв на Христос, като на агнец – без недостатък и пречист,"
                },
                {
                    "number": 20,
                    "text": "Който наистина беше предопределен преди създаването на света, но се яви в последните времена за вас,"
                },
                {
                    "number": 21,
                    "text": "които чрез Него повярвахте в Бога, Който Го възкреси от мъртвите и Му даде слава, така че вашата вяра и надежда да бъдат в Бога."
                },
                {
                    "number": 22,
                    "text": "Понеже сте очистили душите си, като сте се покорили на истината, която докарва до нелицемерно братолюбие, обичайте се един друг горещо, от сърце,"
                },
                {
                    "number": 23,
                    "text": "тъй като се възродихте не от тленно семе, а от нетленно, чрез Божието слово, което живее и трае до века."
                },
                {
                    "number": 24,
                    "text": "Защото:„Всяка твар е като треваи всичката и? слава като цвят от трева;тревата изсъхва и цветът и? окапва,"
                },
                {
                    "number": 25,
                    "text": "но словото на Господа пребъдва във вечността“.И това е словото, което ви е благовестено."
                }
            ]
        },
        {
            "number": 2,
            "verses": [
                {
                    "number": 1,
                    "text": "И така, като отхвърлите всяка злоба, всяко лукавство, лицемерие, завист и всяко одумване,"
                },
                {
                    "number": 2,
                    "text": "пожелавайте като новородени младенци чистото духовно мляко, за да пораснете чрез него към спасение,"
                },
                {
                    "number": 3,
                    "text": "ако сте опитали, „че Господ е благ“;"
                },
                {
                    "number": 4,
                    "text": "при Когото, като идвате като при жив камък, отхвърлен от човеците, но от Бога избран и скъпоценен,"
                },
                {
                    "number": 5,
                    "text": "и вие като живи камъни се съграждате в духовен дом, за да станете свято свещенство, да принасяте духовни жертви, благоприятни на Бога чрез Исус Христос."
                },
                {
                    "number": 6,
                    "text": "Защото е писано в Писанието:„Ето, полагам в Сион крайъгълен камък, избран, скъпоценен;и който вярва в Него, няма да се посрами.“"
                },
                {
                    "number": 7,
                    "text": "И така, за вас, които вярвате, Той е скъпоценност, а на тези, които не вярват –„Камъкът, който отхвърлиха зидарите,Той стана глава на ъгъла,“"
                },
                {
                    "number": 8,
                    "text": "и „Камъкът, о който да се спъват, и канара, в която да се съблазняват;“"
                },
                {
                    "number": 9,
                    "text": "Вие обаче сте избран род, царско свещенство, свят народ, народ, който Бог придоби, за да възвестява превъзходствата на Този, Който ви призова от тъмнината в Своята чудесна светлина;"
                },
                {
                    "number": 10,
                    "text": "вие, които някога не бяхте народ, а сега сте Божий народ, не бяхте придобили милост, а сега сте придобили."
                },
                {
                    "number": 11,
                    "text": "Възлюбени, умолявам ви, като пришълци и чужденци на света, да се въздържате от плътски страсти, които воюват против душата;"
                },
                {
                    "number": 12,
                    "text": "да живеете благоприлично между езичниците, така че заради това, за което ви одумват като злотворци, да прославят Бога във времето, когато ще ги посети, понеже виждат добрите ви дела."
                },
                {
                    "number": 13,
                    "text": "Покорявайте се заради Господа на всяка човешка власт, било на царя като върховен владетел,"
                },
                {
                    "number": 14,
                    "text": "било на управителите като пратеници от него, за да наказват злотворците и за похвала на добротворците."
                },
                {
                    "number": 15,
                    "text": "Защото това е Божията воля, като правите добро, да затваряте устата на невежите и глупави човеци;"
                },
                {
                    "number": 16,
                    "text": "като свободни, обаче, не употребяващи свободата за покривало на злото, но като Божии слуги."
                },
                {
                    "number": 17,
                    "text": "Почитайте всички; обичайте братството; от Бога се бойте, царя почитайте."
                },
                {
                    "number": 18,
                    "text": "Слуги, покорявайте се на господарите си с пълен страх, не само на добрите и кротките, но и на опърничавите;"
                },
                {
                    "number": 19,
                    "text": "защото това е благоугодно, ако някой от съзнанието за Бога претърпява скръб, като страда несправедливо."
                },
                {
                    "number": 20,
                    "text": "Защото каква похвала, ако понасяте търпеливо, когато ви бият за престъпленията ви? Но когато вършите добро и страдате, ако понасяте търпеливо, това е угодно пред Бога."
                },
                {
                    "number": 21,
                    "text": "Защото и за това сте призовани; понеже и Христос пострада за вас и ви остави пример да вървите по Неговите стъпки;"
                },
                {
                    "number": 22,
                    "text": "Който грях не е сторил, нито се е намерило лукавство в устата Му;"
                },
                {
                    "number": 23,
                    "text": "Който, когато Го хулеха, с хула не отвръщаше; когато страдаше, не заплашваше; а предаваше делото Си на Този, Който съди справедливо;"
                },
                {
                    "number": 24,
                    "text": "Който сам понесе в тялото Си нашите грехове на дървото, така че като сме умрели за греховете, да живеем за правдата; с Чиито рани вие оздравяхте."
                },
                {
                    "number": 25,
                    "text": "Защото като овце блуждаехте, но сега се върнахте при Пастира и Епископа на душите ви."
                }
            ]
        },
        {
            "number": 3,
            "verses": [
                {
                    "number": 1,
                    "text": "Също така и вие, жени, покорявайте се на мъжете си, така че даже ако някои от тях не се покоряват на словото, да бъдат спечелени без словото чрез поведението на жените си,"
                },
                {
                    "number": 2,
                    "text": "като видят вашето поведение в страх и чистота."
                },
                {
                    "number": 3,
                    "text": "Вашето украшение да не е външно, т. е. плетене на косата, кичене със злато или обличане със скъпи дрехи,"
                },
                {
                    "number": 4,
                    "text": "а скритият в сърцето живот, с нетленното украшение на кротък и тих дух, което е скъпоценно пред Бога."
                },
                {
                    "number": 5,
                    "text": "Защото така някога и святите жени, които се надяваха на Бога, украсяваха себе си, като се покоряваха на мъжете си,"
                },
                {
                    "number": 6,
                    "text": "както Сара се покоряваше на Авраам и го наричаше господар. И вие сте нейни дъщери, ако правите добро и не се боите от никакво заплашване."
                },
                {
                    "number": 7,
                    "text": "Също и вие, мъже, живейте благоразумно с жените си като с по-слаб съсъд и им отдавайте почит като на сънаследници на дадения чрез благодат живот, за да не бъдат възпрепятствани молитвите ви."
                },
                {
                    "number": 8,
                    "text": "А най-после, бъдете всички едномислени, съчувствителни, братолюбиви, милостиви, смиреномъдри."
                },
                {
                    "number": 9,
                    "text": "Не връщайте зло за зло или хула за хула, а, напротив, благославяйте; понеже към това бяхте призовани, за да наследите благословение."
                },
                {
                    "number": 10,
                    "text": "Защото:„Който желае да обича животаи да види добри дни,нека пази езика си от злои устните си от лъжливо говорене;"
                },
                {
                    "number": 11,
                    "text": "нека се отклонява от зло и да върши добро;нека търси мир и да се стреми към него."
                },
                {
                    "number": 12,
                    "text": "Защото очите на Господа са върху праведнитеи ушите Му – към тяхната молитва;но лицето на Господа е против онези, които вършат зло.“"
                },
                {
                    "number": 13,
                    "text": "И кой ще ви стори зло, ако сте ревностни за доброто?"
                },
                {
                    "number": 14,
                    "text": "Но даже ако пострадате за правдата, блажени сте; а „от тяхното заплашване не се бойте, нито се смущавайте“."
                },
                {
                    "number": 15,
                    "text": "А почитайте със сърцата си Христос като Господ, като бъдете винаги готови да отговаряте (но с кротост и страхопочитание) на всеки, който ви пита за вашата надежда."
                },
                {
                    "number": 16,
                    "text": "Имайте чиста съвест, така че във всичко, в което ви одумват, да се посрамят онези, които клеветят добрия ви живот в Христос."
                },
                {
                    "number": 17,
                    "text": "Защото е по-добре да страдате, като вършите добро, ако такава е Божията воля, а не като вършите зло."
                },
                {
                    "number": 18,
                    "text": "Защото и Христос един път пострада за греховете, Праведният за неправедните, за да ни приведе при Бога, като беше умъртвен по плът, но оживотворен по Дух;"
                },
                {
                    "number": 19,
                    "text": "чрез Когото отиде да проповядва на духовете в тъмницата,"
                },
                {
                    "number": 20,
                    "text": "които едно време бяха непокорни, когато Божието дълготърпение ги чакаше в дните на Ной, докато се правеше ковчегът, в който малцина, т. е. осем души, се избавиха чрез вода."
                },
                {
                    "number": 21,
                    "text": "Тя в образа на кръщението и сега ви спасява (не измиването на плътската нечистота, а настоятелната молба към Бога на една чиста съвест) чрез възкресението на Исус Христос,"
                },
                {
                    "number": 22,
                    "text": "Който е отдясно на Бога, като се е възнесъл на небето, и на Когото се покориха ангели, власти и сили."
                }
            ]
        },
        {
            "number": 4,
            "verses": [
                {
                    "number": 1,
                    "text": "И така, понеже Христос пострада по плът, въоръжете се и вие със същата мисъл, защото този, който е пострадал по плът, е оставил греха,"
                },
                {
                    "number": 2,
                    "text": "за да живеете през останалото в тялото време не вече по човешки страсти, а по Божията воля."
                },
                {
                    "number": 3,
                    "text": "Защото достатъчно е миналото време, когато сте живели така, както искат да живеят езичниците, като сте прекарвали в разврат, похоти, пиянство, гуляи, опивания и нечестиви идолослужения."
                },
                {
                    "number": 4,
                    "text": "Затова те се и чудят, и ви хулят за това, че не тичате с тях в същата крайност на разврата;"
                },
                {
                    "number": 5,
                    "text": "но те ще отговарят пред Онзи, Който скоро ще съди живите и мъртвите,"
                },
                {
                    "number": 6,
                    "text": "понеже затова благовестието беше проповядвано и на мъртвите, така че като бъдат съдени по човешки в плът, да живеят по Бога в дух."
                },
                {
                    "number": 7,
                    "text": "А краят на всичко е наближил; и така, живейте разумно и трезвено, за да се предавате на молитва."
                },
                {
                    "number": 8,
                    "text": "Преди всичко имайте усърдна любов помежду си, защото любовта покрива множество грехове."
                },
                {
                    "number": 9,
                    "text": "Бъдете гостолюбиви едни към други без роптание."
                },
                {
                    "number": 10,
                    "text": "Според дарбата, която всеки е приел, служете с нея един на друг като добри настойници на многообразната Божия благодат."
                },
                {
                    "number": 11,
                    "text": "Ако говори някой, нека говори като такъв, който прогласява Божии слова; ако служи някой, нека служи като такъв, който действа със силата, която му дава Бог; за да се слави във всичко Бог чрез Исус Христос, на Когото е славата и господството до вечни векове. Амин."
                },
                {
                    "number": 12,
                    "text": "Възлюбени, не се чудете на огненото изпитание, което идва върху вас, за да ви опита, като че ви се случва нещо чудно;"
                },
                {
                    "number": 13,
                    "text": "но се радвайте, че с това вие имате общение в страданията на Христос, за да се зарадвате много и когато се яви Неговата слава."
                },
                {
                    "number": 14,
                    "text": "Блажени сте, ако ви опозоряват за Христовото име; защото Духът на славата и на Бога почива на вас от тяхна страна се хули, а от ваша страна се прославя."
                },
                {
                    "number": 15,
                    "text": "Никой от вас да не страда като убиец или крадец, или злодей, или като такъв, който се бърка в чужди работи."
                },
                {
                    "number": 16,
                    "text": "Но ако страда някой като християнин, да не се срамува, а нека слави Бога с това име."
                },
                {
                    "number": 17,
                    "text": "Защото дойде времето да се започне съдът от Божия дом; и ако почне първо от нас, каква ще бъде сетнината на тези, които не се покоряват на Божието благовестие?"
                },
                {
                    "number": 18,
                    "text": "И ако праведният едва се спасява, то нечистият и грешният къде ще се явят?"
                },
                {
                    "number": 19,
                    "text": "Затова и тези, които страдат по Божията воля, нека предават душите си на верния Създател като вършат добро."
                }
            ]
        },
        {
            "number": 5,
            "verses": [
                {
                    "number": 1,
                    "text": "Презвитерите, които са между вас, увещавам аз, който също съм презвитер и свидетел на Христовите страдания, и участник в славата, която има да се яви:"
                },
                {
                    "number": 2,
                    "text": "Пасете Божието стадо, което е между вас; надзиравайте го не с принуждение, а доброволно, като за Бога; нито за гнусна печалба, но с усърдие;"
                },
                {
                    "number": 3,
                    "text": "нито като че господствате над паството, което ви се поверява, а като показвате пример на стадото."
                },
                {
                    "number": 4,
                    "text": "И когато се яви Пастироначалникът, ще получите венеца на славата, който не повяхва."
                },
                {
                    "number": 5,
                    "text": "Така и вие, по-младите, покорявайте се на презвитерите. Да, всички един на друг. Облечете се със смирение; защото Бог се противи на горделивите, а на смирените дава благодат."
                },
                {
                    "number": 6,
                    "text": "И така, смирете се под мощната ръка на Бога, за да ви възвиси своевременно;"
                },
                {
                    "number": 7,
                    "text": "и всяка ваша грижа възложете на Него, защото Той се грижи за вас."
                },
                {
                    "number": 8,
                    "text": "Бъдете трезвени, будни. Противникът ви, дяволът, обикаля като ревящ лъв, като търси кого да погълне."
                },
                {
                    "number": 9,
                    "text": "Съпротивете му се, като стоите твърди във вярата, като знаете, че същите страдания се понасят и от братята ви по целия свят."
                },
                {
                    "number": 10,
                    "text": "А Бог на всяка благодат, Който ви е призовал в Своята вечна слава чрез Христос Исус, ще ви усъвършенства, утвърди, укрепи и направи непоколебими, след като пострадате малко."
                },
                {
                    "number": 11,
                    "text": "На Него да бъде господството до вечни векове. Амин."
                },
                {
                    "number": 12,
                    "text": "Чрез Сила, верния брат, както мисля, писах ви накратко, като ви увещавам и заявявам, че това е истинската Божия благодат, в която трябва да стоите."
                },
                {
                    "number": 13,
                    "text": "Поздравява ви и избраната заедно с вас църква във Вавилон и синът ми Марк."
                },
                {
                    "number": 14,
                    "text": "Поздравете се едни друг с целувката на любовта. Мир на всички вас, които сте в Христос Исус."
                }
            ]
        }
    ]
}