{
    "name": "jonah",
    "title": "Йона",
    "chapters": [
        {
            "number": 1,
            "verses": [
                {
                    "number": 1,
                    "text": "Господнето слово дойде към Йона, Аматиевия син, и каза:"
                },
                {
                    "number": 2,
                    "text": "Стани, иди в големия град Ниневия и викай против него; защото нечестието му излезе пред Мене."
                },
                {
                    "number": 3,
                    "text": "Но Йона стана да побегне в Тарсис от Господнето присъствие; и като слезе в Йопия, намери кораб, който отиваше в Тарсис, плати за превоза си и се качи на него, за да отиде с тях в Тарсис, бягайки от Господнето присъствие."
                },
                {
                    "number": 4,
                    "text": "Но Господ повдигна силен вятър по морето и настана голяма буря в морето, така че имаше опасност корабът да се разбие."
                },
                {
                    "number": 5,
                    "text": "Тогава моряците, уплашени, извикаха всеки към своя бог и хвърлиха в морето стоките, които бяха в кораба, за да олекне от тях; а Йона беше слязъл и легнал в дъното на кораба, и спеше дълбоко."
                },
                {
                    "number": 6,
                    "text": "Затова капитанът на кораба се приближи до него и му каза: Какво става с тебе, спящи? Стани, призови Бога си, дано Бог си спомни за нас и не загинем."
                },
                {
                    "number": 7,
                    "text": "После си казаха един на друг: Елате, да хвърлим жребий, за да разберем поради каква причина е това зло върху нас. И като хвърлиха жребий, той се падна на Йона."
                },
                {
                    "number": 8,
                    "text": "Тогава му казаха: Кажи ни, молим ти се, каква е причината за това зло върху нас? Каква е работата ти и откъде идваш? От коя земя си и от кой народ си?"
                },
                {
                    "number": 9,
                    "text": "А той им отговори: Аз съм евреин и се боя от Господа, небесния Бог, Който създаде морето и сушата."
                },
                {
                    "number": 10,
                    "text": "Тогава хората много се уплашиха и му казаха: Защо си сторил това? (Защото те знаеха, че бягаше от Господнето присъствие, понеже им беше казал.)"
                },
                {
                    "number": 11,
                    "text": "Тогава му казаха: Какво да ти сторим, за да утихне морето за нас? (Защото морето ставаше все по-бурно.)"
                },
                {
                    "number": 12,
                    "text": "И той им отвърна: Вземете ме и ме хвърлете в морето и морето ще утихне за вас; защото зная, че заради мене ви постигна тази голяма буря."
                },
                {
                    "number": 13,
                    "text": "Но хората все още гребяха усилено, за да се върнат към сушата; но не можаха, защото морето ставаше все по-бурно против тях."
                },
                {
                    "number": 14,
                    "text": "Затова извикаха към Господа: Молим Ти се, Господи, молим Ти се, да не загинем поради живота на този човек; и не налагай върху нас невинна кръв; защото Ти, Господи, си сторил каквото си искал."
                },
                {
                    "number": 15,
                    "text": "И така, хванаха Йона и го хвърлиха в морето. Тогава яростта на морето престана."
                },
                {
                    "number": 16,
                    "text": "А хората се уплашиха твърде много от Господа, принесоха Му жертва и направиха оброци."
                },
                {
                    "number": 17,
                    "text": "А Господ беше определил една голяма риба да погълне Йона; и Йона остана във вътрешността на рибата три дни и три нощи."
                }
            ]
        },
        {
            "number": 2,
            "verses": [
                {
                    "number": 1,
                    "text": "Тогава Йона се помоли на Господа, своя Бог, от вътрешността на рибата, като каза:"
                },
                {
                    "number": 2,
                    "text": "В скръбта си извиках към Господа и Той ме послуша;от вътрешността на преизподнята извиках и Ти чу гласа ми."
                },
                {
                    "number": 3,
                    "text": "Защото Ти ме хвърли в дълбочините, в сърцето на морето,и потоци ме обиколиха;всичките Твои вълни и големи води преминаха над мен."
                },
                {
                    "number": 4,
                    "text": "И аз казах: Отхвърлен съм отпред очите Ти;но отново ще погледна към святия Твой храм."
                },
                {
                    "number": 5,
                    "text": "Водите ме обкръжиха дори до душа,бездната ме обгърна,морският бурен се обви около главата ми."
                },
                {
                    "number": 6,
                    "text": "Слязох до дъното на планините;земните лостове ме затвориха завинаги;но пак Ти, Господи, Боже мой, си избавил живота ми от рова."
                },
                {
                    "number": 7,
                    "text": "Като чезнеше в мене душата ми, спомних си за Господаи молитвата ми влезе при Тебе в святия Ти храм."
                },
                {
                    "number": 8,
                    "text": "Онези, които уповават на лъжливите суети,изоставят милостта, спазвана за тях."
                },
                {
                    "number": 9,
                    "text": "Но аз ще принеса жертва с хвалебен глас;ще отдам това, което съм обрекъл.Спасението е от Господа."
                },
                {
                    "number": 10,
                    "text": "И Господ заповяда на рибата; и тя избълва Йона на сушата."
                }
            ]
        },
        {
            "number": 3,
            "verses": [
                {
                    "number": 1,
                    "text": "Господнето слово дойде втори път към Йона и каза:"
                },
                {
                    "number": 2,
                    "text": "Стани, иди в големия град Ниневия и му възгласи проповедта, която ти казвам."
                },
                {
                    "number": 3,
                    "text": "И така, Йона стана и отиде в Ниневия според Господнето слово. А Ниневия беше твърде голям град. Нужни бяха три дни, за да бъде обходен."
                },
                {
                    "number": 4,
                    "text": "Тогава Йона, като започна да върви през града един ден път, викаше и казваше: Още четиридесет дни и Ниневия ще бъде съсипана."
                },
                {
                    "number": 5,
                    "text": "И ниневийските жители повярваха в Бога; и прогласиха пост и се облякоха с вретище, от най-големия между тях до най-малкия;"
                },
                {
                    "number": 6,
                    "text": "понеже вестта беше стигнала до ниневийския цар, който, като стана от престола си, съблече одеждата си, покри се с вретище и седна на пепел."
                },
                {
                    "number": 7,
                    "text": "С указ от царя и от големците му в Ниневия бе обявено и прогласено следното: Хората и животните, говедата и овцете да не вкусят нищо, нито да пасат, нито да пият вода;"
                },
                {
                    "number": 8,
                    "text": "а човек и животно да се покрият с вретище; и нека викат силно към Бога, да! Да се отвърне всеки от лошия си път и от неправдата, която е в ръцете му."
                },
                {
                    "number": 9,
                    "text": "Кой знае дали Бог няма да се обърне и разкае, и се отвърне от лютия Си гняв, за да не погинем?"
                },
                {
                    "number": 10,
                    "text": "И като видя Бог делата им, как се обърнаха от лошия си път, Бог се разкая за злото, което беше решил да им направи, и не го направи."
                }
            ]
        },
        {
            "number": 4,
            "verses": [
                {
                    "number": 1,
                    "text": "А поради това на Йона му стана много мъчно и той възнегодува."
                },
                {
                    "number": 2,
                    "text": "И се помоли на Господа: О, Господи, не беше ли това, което казах, още когато бях в отечеството си? Това беше причината, заради която избързах да избягам в Тарсис, защото знаех, че си Бог жалостив и милосърден, дълготърпелив и многомилостив, Който се разкайваш за злото."
                },
                {
                    "number": 3,
                    "text": "Затова, моля Ти се, Господи, вземи още сега живота ми; защото ми е по-добре да умра, отколкото да живея."
                },
                {
                    "number": 4,
                    "text": "А Господ каза: Правилно ли е да негодуваш?"
                },
                {
                    "number": 5,
                    "text": "Тогава Йона излезе от града и седна на източната страна край града, където си направи колиба, под която седеше на сянка, докато види какво ще стане с града."
                },
                {
                    "number": 6,
                    "text": "И Господ Бог определи да израсне една тиква, която се издигна над Йона, за да има сянка над главата му. И Йона се зарадва твърде много за тиквата."
                },
                {
                    "number": 7,
                    "text": "А когато се зазори на сутринта, Бог определи един червей, който порази тиквата и тя изсъхна."
                },
                {
                    "number": 8,
                    "text": "Щом изгря слънцето, Бог определи горещ източен вятър; и слънцето печеше върху главата на Йона, така че той примираше и поиска за себе си да умре, като казваше: По-добре ми е да умра, отколкото да живея."
                },
                {
                    "number": 9,
                    "text": "А Бог каза на Йона: Правилно ли е да негодуваш за тиквата? И той отговори: Правилно е да негодувам, дори до смърт."
                },
                {
                    "number": 10,
                    "text": "Тогава Господ каза: Ти пожали тиквата, за която не си се трудил, нито си я направил да расте, която се роди в една нощ и в една нощ загина."
                },
                {
                    "number": 11,
                    "text": "А аз не трябваше ли да пожаля онзи голям град Ниневия, в който има повече от сто и двадесет хиляди души, които не умеят да различават дясната си ръка от лявата, освен многото добитък?"
                }
            ]
        }
    ]
}