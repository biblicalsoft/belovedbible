{
    "name": "2Peter",
    "title": "2 Петрово",
    "chapters": [
        {
            "number": 1,
            "verses": [
                {
                    "number": 1,
                    "text": "Симон Петър, слуга и апостол на Исус Христос, на вас, които чрез правдата на нашия Бог и Спасител Исус Христос сте получили еднаква с нас скъпоценна вяра:"
                },
                {
                    "number": 2,
                    "text": "Благодат и мир да ви се умножи чрез познаването на Бога и на Исус, нашия Господ."
                },
                {
                    "number": 3,
                    "text": "Понеже Неговата божествена сила ни е подарила всичко, което е потребно за живота и за благочестието, чрез познаването на Този, Който ни е призовал чрез Своята слава и сила,"
                },
                {
                    "number": 4,
                    "text": "чрез които се подариха скъпоценните ни и твърде големи обещания, за да станете чрез тях участници в божественото естество, като сте избягали от произлязлото от похотта разложение в света;"
                },
                {
                    "number": 5,
                    "text": "поради тази причина положете всяко старание и прибавете към вярата си добродетел, към добродетелта си – благоразумие,"
                },
                {
                    "number": 6,
                    "text": "към благоразумието си – себеобуздание, към себеобузданието си – търпение, към търпението си – благочестие,"
                },
                {
                    "number": 7,
                    "text": "към благочестието си – братолюбие, и към братолюбието си – любов."
                },
                {
                    "number": 8,
                    "text": "Защото ако тези добродетели се намират у вас и изобилстват, те не допускат да бъдете безделни, нито безплодни в познаването на нашия Господ Исус Христос."
                },
                {
                    "number": 9,
                    "text": "Но онзи, у когото те не се намират, е сляп, късоглед и е забравил, че е бил очистен от старите си грехове."
                },
                {
                    "number": 10,
                    "text": "Затова, братя, постарайте се още повече да затвърдявате вашето призвание и избиране; защото като вършите това, никога няма да отпаднете."
                },
                {
                    "number": 11,
                    "text": "Понеже така ще ви се даде голям достъп във вечното царство на нашия Господ и Спасител Исус Христос."
                },
                {
                    "number": 12,
                    "text": "Затова винаги ще бъда готов да ви напомням за тези работи, ако и да ги знаете и да сте утвърдени в истината, която сте приели."
                },
                {
                    "number": 13,
                    "text": "И мисля, че е правилно, докато съм в тази телесна хижа, да ви подтиквам чрез напомняне;"
                },
                {
                    "number": 14,
                    "text": "понеже зная, че скоро ще напусна хижата си, както ми извести нашият Господ Исус Христос."
                },
                {
                    "number": 15,
                    "text": "Даже ще се постарая, така че вие и след смъртта ми да можете винаги да помните тези работи."
                },
                {
                    "number": 16,
                    "text": "Защото когато ви обявихме силата и пришествието на нашия Господ Исус Христос, ние не следвахме хитро измислени басни, а бяхме очевидци на Неговото величие."
                },
                {
                    "number": 17,
                    "text": "Защото Той прие от Бога Отца почест и слава, когато от великолепната Слава дойде до Него такъв глас: „Този е Моят възлюбен Син, в Когото е Моето благоволение.“"
                },
                {
                    "number": 18,
                    "text": "И самите ние чухме този глас да идва от небето, когато бяхме с Него на святата планина."
                },
                {
                    "number": 19,
                    "text": "И така, пророческото слово става още по-достоверно за нас; и вие добре правите, че внимавате в него като в светило, което свети в тъмно място, докато се зазори и зорницата изгрее в сърцата ви."
                },
                {
                    "number": 20,
                    "text": "И това да знаете преди всичко, че никое пророчество в Писанието не е собствено обяснение на пророка на Божията воля;"
                },
                {
                    "number": 21,
                    "text": "защото никога не е идвало пророчество по човешка воля, а святите човеци са говорили от Бога, движени от Святия Дух."
                }
            ]
        },
        {
            "number": 2,
            "verses": [
                {
                    "number": 1,
                    "text": "Но е имало и лъжливи пророци между народа, както и между вас ще има лъжливи учители, които ще въведат тайно гибелни ереси, като се отричат даже от Господаря, Който ги е купил, и ще навлекат на себе си бърза погибел."
                },
                {
                    "number": 2,
                    "text": "И мнозина ще последват техните похотливи дела, поради които човеци пътят на истината ще се похули."
                },
                {
                    "number": 3,
                    "text": "От користолюбие те ще ви мамят с престорени думи; но тяхната присъда, отдавна приготвена, не се забавя и тяхната погибел не дреме."
                },
                {
                    "number": 4,
                    "text": "Защото ако Бог не пощади и ангели, когато съгрешиха, а ги хвърли в мрака на най-дълбоките ровове и ги предаде да бъдат пазени за съд;"
                },
                {
                    "number": 5,
                    "text": "и ако не пощади стария свят, а опази с още седем души Ной, проповедника на правдата, когато докара потоп върху нечестивия свят;"
                },
                {
                    "number": 6,
                    "text": "така също ако Той осъди на разорение содомските и гоморските градове и ги обърна на пепел, и ги постави за пример на онези, които щяха да вършат нечестие,"
                },
                {
                    "number": 7,
                    "text": "а избави праведния Лот, на когото беше дотегнал развратният живот на нечестивите човеци"
                },
                {
                    "number": 8,
                    "text": "(защото този праведен човек, като живееше между тях, измъчваше ден след ден праведната си душа, като гледаше и слушаше беззаконните им дела);"
                },
                {
                    "number": 9,
                    "text": "но Господ знае как да избави благочестивите от напаст, а неправедните да държи под наказание за съдния ден,"
                },
                {
                    "number": 10,
                    "text": "а особено тези, които с нечисто пожелание следват плътските страсти и презират властта. Дръзки и упорити, те не се страхуват да хулят невидимите власти;"
                },
                {
                    "number": 11,
                    "text": "докато ангелите, ако и да са по-големи в мощ и сила, не представят против тях хулителна присъда пред Господа."
                },
                {
                    "number": 12,
                    "text": "Тези обаче, като животни без разум създания, по естеството си родени да бъдат ловени и изтребвани, хулят за неща, които не знаят, и ще погинат в своя разврат,"
                },
                {
                    "number": 13,
                    "text": "наближаващи да получат заплатата на неправдата – хора, които смятат за удоволствие всекидневния разкош. Те са петна и позор; наслаждават се с измамите си, когато са на угощение с вас;"
                },
                {
                    "number": 14,
                    "text": "очите им са пълни с блудство и непрестанен грях; подмамват неутвърдени души; сърцето им е научено на користолюбие; те са предадени на проклятие;"
                },
                {
                    "number": 15,
                    "text": "оставиха правия път и се заблудиха, като последваха пътя на Валаам, Веоровия син, който обикна заплатата на неправдата,"
                },
                {
                    "number": 16,
                    "text": "но беше изобличен за своето беззаконие, когато ням осел проговори с човешки глас и възпря безумието на пророка."
                },
                {
                    "number": 17,
                    "text": "Те са безводни кладенци, мъгли, тласкани от буря, за които е запазена мрачна тъмнина довека."
                },
                {
                    "number": 18,
                    "text": "Защото, като говорят с надуто празнословие, те с разпътството си подмамват в плътските похоти онези, които едва са се отдръпнали от живеещите в заблуда."
                },
                {
                    "number": 19,
                    "text": "Обещават им свобода, а те сами са роби на разврата; защото от каквото е победен някой, на това и става роб."
                },
                {
                    "number": 20,
                    "text": "Понеже, ако след като са избягали от светските мръсотии чрез познаването на Господа и Спасителя Исус Христос, те пак са се заплели в тях и остават победени, то последното им състояние е станало по-лошо от първото."
                },
                {
                    "number": 21,
                    "text": "Понеже по-добре би било за тях да не бяха познали пътя на правдата, отколкото след като са го познали, да се отвърнат от предадената им свята заповед."
                },
                {
                    "number": 22,
                    "text": "С тях се е случило това, което казва истинната пословица: Псето се върна на бълвоча си, и: Окъпаната свиня се върна да се валя в тинята."
                }
            ]
        },
        {
            "number": 3,
            "verses": [
                {
                    "number": 1,
                    "text": "Ето, възлюбени, пиша ви това второ послание; и в двете събуждам чрез напомняне вашия чист разум,"
                },
                {
                    "number": 2,
                    "text": "за да помните думите, изговорени отнапред от святите пророци, и заповедта на Господа Спасителя, дадена чрез изпратените при вас апостоли."
                },
                {
                    "number": 3,
                    "text": "Преди всичко знайте това, че в последните дни ще дойдат присмиватели, които с подигравките си ще ходят по своите страсти и ще казват:"
                },
                {
                    "number": 4,
                    "text": "Къде е обещаното Му пришествие? Защото откакто са починали бащите ни, всичко си стои така, както от началото на създанието."
                },
                {
                    "number": 5,
                    "text": "Защото те своеволно не признават това, че чрез Божието слово от начало е имало небе и земя, сплотена от водата и всред водата,"
                },
                {
                    "number": 6,
                    "text": "но пак посредством тях тогавашният свят, потопен от водата, загина."
                },
                {
                    "number": 7,
                    "text": "Така със същото слово и днешните небе и земя са натрупани за огън, пазени до деня на съда и погибелта на нечестивите човеци."
                },
                {
                    "number": 8,
                    "text": "Още и това нещо да не забравяте, възлюбени, че за Господа един ден е като хиляда години и хиляда години – като един ден."
                },
                {
                    "number": 9,
                    "text": "Господ не забавя това, което е обещал, както някои смятат това за забавяне, но заради вас търпи дълго време, понеже не иска да погинат някои, а всички да дойдат до покаяние."
                },
                {
                    "number": 10,
                    "text": "А Господният ден ще дойде като крадец, когато небето ще премине с бучене, а стихиите нажежени ще се разпаднат и земята и каквото се е вършило по нея ще изчезнат."
                },
                {
                    "number": 11,
                    "text": "И така, понеже всичко това ще се разпадне, какви трябва да сте вие в свят живот и в благочестие,"
                },
                {
                    "number": 12,
                    "text": "като очаквате и копнеете за идването на Божия ден, когато небето възпламенено ще се разпадне и стихиите нажежени ще се стопят!"
                },
                {
                    "number": 13,
                    "text": "А според обещанието Му очакваме ново небе и нова земя, в която да живее правда."
                },
                {
                    "number": 14,
                    "text": "Затова, възлюбени, като очаквате тези неща, старайте се да бъдете чисти и непорочни пред Него, с мир в сърцата си."
                },
                {
                    "number": 15,
                    "text": "И смятайте дълготърпението на нашия Господ като средство за спасение; както възлюбеният ни брат Павел ви е писал, според дадената му мъдрост,"
                },
                {
                    "number": 16,
                    "text": "както пише и във всичките си послания, когато говори в тях за тези работи; в които послания има някои неща, трудни за разбиране, които неучените и неутвърдените изопачават, както правят и с другите Писания, за своята погибел."
                },
                {
                    "number": 17,
                    "text": "И така, вие, възлюбени, като сте предизвестени за това, пазете се да не би да се завлечете от заблуждението на беззаконните и да отпаднете от утвърждението си."
                },
                {
                    "number": 18,
                    "text": "Но растете в благодатта и познаването на нашия Господ и Спасител Исус Христос. На Него да бъде слава и сега, и до вечния ден.Амин."
                }
            ]
        }
    ]
}