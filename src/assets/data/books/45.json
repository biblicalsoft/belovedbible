{
    "name": "jakob",
    "title": "Яков",
    "chapters": [
        {
            "number": 1,
            "verses": [
                {
                    "number": 1,
                    "text": "Яков, слуга на Бога и на Господ Исус Христос, до дванадесетте пръснати племена: Поздрав!"
                },
                {
                    "number": 2,
                    "text": "Смятайте го за голяма радост, братя мои, когато попадате в разни изпитания,"
                },
                {
                    "number": 3,
                    "text": "като знаете, че изпитанието на вашата вяра поражда търпение."
                },
                {
                    "number": 4,
                    "text": "А твърдостта нека извърши делото си съвършено, за да бъдете съвършени и цялостни, без никакъв недостатък."
                },
                {
                    "number": 5,
                    "text": "Но ако на някого от вас не достига мъдрост, нека иска от Бога, Който дава на всички щедро, без да укорява, и ще му бъде дадена."
                },
                {
                    "number": 6,
                    "text": "Но да проси с вяра, без да се съмнява ни най-малко; защото който се съмнява, прилича на морски вълни, които се тласкат и блъскат от ветровете."
                },
                {
                    "number": 7,
                    "text": "Такъв човек да не мисли, че ще получи нещо от Господа,"
                },
                {
                    "number": 8,
                    "text": "понеже е колеблив, непостоянен във всичките си пътища."
                },
                {
                    "number": 9,
                    "text": "Братът, който е в по-долно състояние, нека се хвали, когато се издига,"
                },
                {
                    "number": 10,
                    "text": "а богатият – когато се смирява, понеже ще прецъфти като цвета на тревата."
                },
                {
                    "number": 11,
                    "text": "Защото слънцето изгрява с изсушителния вятър, тревата изсъхва, цветът и? окапва и красотата на нейния изглед изчезва; така и богатият ще повехне в пътищата си."
                },
                {
                    "number": 12,
                    "text": "Блажен онзи човек, който устоява на изкушение; защото като бъде одобрен, ще приеме за корона живота, който Господ е обещал на онези, които Го обичат."
                },
                {
                    "number": 13,
                    "text": "Никой, който бива изкушаван, да не казва: Бог ме изкушава, защото Бог не се изкушава от зло и Той никого не изкушава."
                },
                {
                    "number": 14,
                    "text": "А всеки се изкушава, като се завлича и подлъгва от собствената си страст;"
                },
                {
                    "number": 15,
                    "text": "и тогава страстта зачева и ражда грях, а грехът, като се развие напълно, ражда смърт."
                },
                {
                    "number": 16,
                    "text": "Не се заблуждавайте, любезни мои братя!"
                },
                {
                    "number": 17,
                    "text": "Всяко дадено добро и всеки съвършен дар е отгоре и слиза от Отца на светлините, у Когото няма изменение или сянка от промяна."
                },
                {
                    "number": 18,
                    "text": "От собствената Си воля ни е родил чрез словото на истината, за да бъдем един вид пръв плод на Неговите създания."
                },
                {
                    "number": 19,
                    "text": "Вие знаете това, възлюбени мои братя. Обаче нека всеки човек бъде бърз да слуша, бавен да говори и бавен да се гневи;"
                },
                {
                    "number": 20,
                    "text": "защото човешкият гняв не върши Божията правда."
                },
                {
                    "number": 21,
                    "text": "Затова, като отхвърлите всяка нечистота и преливаща се злоба, приемайте с кротост всаденото слово, което може да спаси душите ви."
                },
                {
                    "number": 22,
                    "text": "Бъдете и изпълнители на словото, а не само слушатели, да лъжете себе си."
                },
                {
                    "number": 23,
                    "text": "Защото ако някой бъде слушател на словото, а не изпълнител, той прилича на човек, който гледа естественото си лице в огледалото;"
                },
                {
                    "number": 24,
                    "text": "понеже се оглежда, отива си и веднага забравя какъв е бил."
                },
                {
                    "number": 25,
                    "text": "Но който вникне в съвършения закон на свободата и постоянства, като не е слушател, който забравя, а деен изпълнител, ще бъде блажен в дейността си."
                },
                {
                    "number": 26,
                    "text": "Ако някой смята себе си за благочестив, а не обуздава езика си, но мами сърцето си, неговото благочестие е суетно."
                },
                {
                    "number": 27,
                    "text": "Чисто и непорочно благочестие пред Бога и Отца е това: да се грижи човек за сирачетата и вдовиците в неволята им и да пази себе си неопетнен от света."
                }
            ]
        },
        {
            "number": 2,
            "verses": [
                {
                    "number": 1,
                    "text": "Братя мои, да не държите вярата на прославения наш Господ Исус Христос с лицеприятие."
                },
                {
                    "number": 2,
                    "text": "Защото ако влезе в синагогата ви човек със златен пръстен и с хубави дрехи, а влезе и сиромах със зацапани дрехи,"
                },
                {
                    "number": 3,
                    "text": "и погледнете с почит към онзи, който е с хубавите дрехи, и кажете: Ти седни тук на добро място; а на сиромаха кажете: Ти стой там, или: Седни до подножието ми,"
                },
                {
                    "number": 4,
                    "text": "не правите ли различия помежду им и не ставате ли пристрастни съдии?"
                },
                {
                    "number": 5,
                    "text": "Слушайте, възлюбени мои братя: Не избра ли Бог онези, които са сиромаси в светските неща, но богати с вяра и наследници на царството, което е обещал на тези, които Го обичат?"
                },
                {
                    "number": 6,
                    "text": "А вие презряхте сиромаха. Нали богатите ви угнетяват и те ви влачат по съдилища?"
                },
                {
                    "number": 7,
                    "text": "Нали те хулят почтеното име, с което се наричате?"
                },
                {
                    "number": 8,
                    "text": "Обаче ако изпълнявате царския закон, според Писанието: „Да обичаш ближния си като себе си“, добре правите."
                },
                {
                    "number": 9,
                    "text": "Но ако гледате на лице, грях правите и от закона се осъждате като престъпници."
                },
                {
                    "number": 10,
                    "text": "Защото който опази целия закон, а съгреши в едно нещо, бива виновен във всичко."
                },
                {
                    "number": 11,
                    "text": "Понеже Онзи, Който е казал: „Не прелюбодействай“, казал е и: „Не убивай“, така че ако не прелюбодействаш, а пък убиваш, станал си престъпник пред закона."
                },
                {
                    "number": 12,
                    "text": "Така говорете и така постъпвайте, като човеци, които ще бъдат съдени по закона на свободата."
                },
                {
                    "number": 13,
                    "text": "Защото съдът е немилостив към този, който не е показал милост. Милостта тържествува над съда."
                },
                {
                    "number": 14,
                    "text": "Каква полза, братя мои, ако някой казва, че има вяра, а няма дела? Може ли такава вяра да го спаси?"
                },
                {
                    "number": 15,
                    "text": "Ако някой брат или някоя сестра са голи и останали без ежедневна храна"
                },
                {
                    "number": 16,
                    "text": "и някой от вас им каже: Идете си с мир, дано бъдете стоплени и нахранени, а не им дадете потребното за тялото, каква полза?"
                },
                {
                    "number": 17,
                    "text": "Така и вярата, ако няма дела, сама по себе си е мъртва."
                },
                {
                    "number": 18,
                    "text": "Но ще каже някой: Ти имаш вяра, а пък аз имам дела; ако можеш, покажи ми вярата си без дела и аз ще ти покажа вярата си от моите дела."
                },
                {
                    "number": 19,
                    "text": "Ти вярваш, че има само един Бог, добре правиш; и бесовете вярват и треперят."
                },
                {
                    "number": 20,
                    "text": "Обаче искаш ли да познаеш, о, суетни човече, че вяра без дела е безплодна?"
                },
                {
                    "number": 21,
                    "text": "Авраам, нашият отец, не се ли оправда чрез дела, като принесе сина си Исаак на жертвеника?"
                },
                {
                    "number": 22,
                    "text": "Ти виждаш, че вярата действаше заедно с делата му и че чрез делата се усъвършенства вярата;"
                },
                {
                    "number": 23,
                    "text": "и се изпълни Писанието, което казва: „Авраам повярва в Бога; и това му се вмени за правда“; и се нарече Божий приятел."
                },
                {
                    "number": 24,
                    "text": "Виждате, че чрез дела се оправдава човек, а не само чрез вяра."
                },
                {
                    "number": 25,
                    "text": "Така също и блудницата Раав не се ли оправда чрез дела, когато прие пратениците и ги изпрати бързо през друг път?"
                },
                {
                    "number": 26,
                    "text": "Защото, както тялото без дух е мъртво, така и вярата без дела е мъртва."
                }
            ]
        },
        {
            "number": 3,
            "verses": [
                {
                    "number": 1,
                    "text": "Братя мои, не ставайте мнозина учители, като знаете, че ще приемем по-тежко осъждане."
                },
                {
                    "number": 2,
                    "text": "Защото ние всички в много неща грешим; а който не греши в говорене, той е съвършен мъж, способен да обуздае и цялото тяло."
                },
                {
                    "number": 3,
                    "text": "Ето, ние слагаме юздите в устата на конете, за да ни се покоряват, и обръщаме цялото им тяло."
                },
                {
                    "number": 4,
                    "text": "Ето, и корабите, ако и да са толкова големи и са тласкани от силните ветрове, пак с едно мъничко кормило се обръщат накъдето желае кормчията."
                },
                {
                    "number": 5,
                    "text": "Така и езикът е малка част от тялото, но много се хвали. Ето, съвсем малко огън, а колко много дърва запалва!"
                },
                {
                    "number": 6,
                    "text": "А езикът е огън, цял свят от нечестие. Между нашите телесни части езикът е, който заразява цялото тяло и запалва колелото на живота ни, а сам той се запалва от пъкъла."
                },
                {
                    "number": 7,
                    "text": "Защото всякакъв вид зверове, птици, влечуги и морски животни се укротяват и са били укротени от човечеството,"
                },
                {
                    "number": 8,
                    "text": "но езика никой човек не може да укроти; буйно зло е, пълен е със смъртоносна отрова."
                },
                {
                    "number": 9,
                    "text": "С него благославяме Господа и Отца и с него кълнем човеците, създадени по Божие подобие!"
                },
                {
                    "number": 10,
                    "text": "От същите уста излизат благословение и проклятие! Братя мои, това не трябва да бъде така."
                },
                {
                    "number": 11,
                    "text": "Изворът пуска ли от същия отвор сладка и горчива вода?"
                },
                {
                    "number": 12,
                    "text": "Възможно ли е, братя мои, смокинята да роди маслини или лозата смокини? Така също не може солена вода да дава сладка."
                },
                {
                    "number": 13,
                    "text": "Кой от вас е мъдър и разумен? Нека показва своите дела чрез добрия си живот, с кротостта на мъдростта."
                },
                {
                    "number": 14,
                    "text": "Но ако в сърцето си имате горчива завист и свадливост, не се хвалете и не лъжете против истината."
                },
                {
                    "number": 15,
                    "text": "Това не е мъдрост, която слиза отгоре, а е земна, плътска, бесовска;"
                },
                {
                    "number": 16,
                    "text": "защото където има завист и свадливост, там има бъркотия и всякакво лошо нещо."
                },
                {
                    "number": 17,
                    "text": "А мъдростта, която идва отгоре, първо е чиста, после миролюбива, ненатрапчива, отстъпчива, пълна с милосърдие и добрини, безпристрастна и искрена."
                },
                {
                    "number": 18,
                    "text": "А плодът на правдата се сее с мир от миротворците."
                }
            ]
        },
        {
            "number": 4,
            "verses": [
                {
                    "number": 1,
                    "text": "Откъде произлизат боеве и откъде – препирни, между вас? Не е ли оттам – от вашите сладострастия, които воюват в телесните ви части?"
                },
                {
                    "number": 2,
                    "text": "Пожелавате, но нямате; ревнувате и завиждате, но не можете да получите; карате се и се биете; но нямате, защото не просите."
                },
                {
                    "number": 3,
                    "text": "Просите и не получавате, защото зле просите, за да пилеете във вашите сладострастия."
                },
                {
                    "number": 4,
                    "text": "Прелюбодейци! Не знаете ли, че приятелството със света е вражда против Бога? И тъй, който иска да бъде приятел на света, става враг на Бога."
                },
                {
                    "number": 5,
                    "text": "Или мислите, че без нужда казва Писанието, че „Бог и до завист ревнува за духа, който е вселил в нас“?"
                },
                {
                    "number": 6,
                    "text": "Но Той дава една по-голяма благодат; затова казва: „Бог на горделивите се противи, а на смирените дава благодат.“"
                },
                {
                    "number": 7,
                    "text": "И така, покорявайте се на Бога, но се противете на дявола и той ще бяга от вас."
                },
                {
                    "number": 8,
                    "text": "Приближавайте се към Бога и Той ще се приближава към вас. Измивайте ръцете си, вие, грешни, и очиствайте сърцата си, вие, колебливи."
                },
                {
                    "number": 9,
                    "text": "Тъжете, ридайте и плачете; смехът ви нека се обърне на плач и радостта ви в тъга."
                },
                {
                    "number": 10,
                    "text": "Смирявайте се пред Господа и Той ще ви въздига."
                },
                {
                    "number": 11,
                    "text": "Не се одумвайте един друг, братя; който одумва брат или съди брат си, злослови закона и съди закона; а ако съдиш закона, не си изпълнител на закона, а съдия."
                },
                {
                    "number": 12,
                    "text": "Само Един е законодател и съдия, Който може да спаси и да погуби; а ти кой си, та съдиш ближния си?"
                },
                {
                    "number": 13,
                    "text": "Слушайте сега, вие, които казвате: Днес или утре ще отидем в еди-кой си град, ще останем там една година и ще търгуваме, и ще спечелим,"
                },
                {
                    "number": 14,
                    "text": "когато вие не знаете какво ще бъде утре. Какво е животът ви? Защото вие сте па?ра, която се явява за малко и после изчезва."
                },
                {
                    "number": 15,
                    "text": "Вместо това вие трябва да казвате: Ако иска Господ, ние ще живеем и ще направим това или онова."
                },
                {
                    "number": 16,
                    "text": "Но сега се хвалите с високомерие. Всяка такава хвалба е зло."
                },
                {
                    "number": 17,
                    "text": "И така, ако някой знае да прави добро и не го прави, той си навлича грях."
                }
            ]
        },
        {
            "number": 5,
            "verses": [
                {
                    "number": 1,
                    "text": "Елате сега, вие, богатите, плачете и ридайте поради бедствията, които идат върху вас."
                },
                {
                    "number": 2,
                    "text": "Богатството ви изгни и дрехите ви са изядени от молци."
                },
                {
                    "number": 3,
                    "text": "Златото ви и среброто ви ръждясаха; и ръждата им ще свидетелства против вас и ще изпояде месата ви като огън. Вие сте събирали съкровища в последните дни."
                },
                {
                    "number": 4,
                    "text": "Ето, заплатата за работниците, които са жънали нивите ви, от която ги лишихте, вика; и виковете на жътварите влязоха в ушите на Господа на Силите."
                },
                {
                    "number": 5,
                    "text": "Вие живяхте на земята разкошно и разпуснато, угоихте сърцата си като в ден на клане."
                },
                {
                    "number": 6,
                    "text": "Осъдихте, убихте Праведния; и Той не ви се противи."
                },
                {
                    "number": 7,
                    "text": "И така, братя, останете търпеливи до Господнето пришествие. Ето, земеделецът очаква скъпоценния плод от земята и търпи за него, докато получи и ранния, и късния дъжд."
                },
                {
                    "number": 8,
                    "text": "Останете и вие търпеливи и укрепете сърцата си; защото Господнето пришествие наближи."
                },
                {
                    "number": 9,
                    "text": "Не роптайте един против друг, братя, за да не бъдете осъдени; ето, Съдията стои пред вратите."
                },
                {
                    "number": 10,
                    "text": "Братя, вземете за пример на злострадание и на търпение пророците, които говориха за Господнето име."
                },
                {
                    "number": 11,
                    "text": "Ето, облажаваме онези, които са останали търпеливи. Чули сте за търпението на Йов и сте видели сетнината, дадена му от Господа, че Господ е много жалостив и милостив."
                },
                {
                    "number": 12,
                    "text": "А преди всичко, братя мои, не се кълнете нито в небето, нито в земята, нито с друга някоя клетва; а нека вашето „да“ да бъде „да“ и вашето „не“ – „не“, за да не заслужите осъждане."
                },
                {
                    "number": 13,
                    "text": "Зле ли страда някой от вас, нека се моли. Весел ли е някой, нека пее хваления."
                },
                {
                    "number": 14,
                    "text": "Болен ли е някой от вас, нека повика църковните презвитери и нека се помолят над него и го помажат с елей в Господнето име."
                },
                {
                    "number": 15,
                    "text": "И молитвата, която е с вяра, ще избави страдалеца, Господ ще го привдигне и ако е извършил грехове, ще му се простят."
                },
                {
                    "number": 16,
                    "text": "И така, изповядайте един на друг греховете си и се молете един за друг, за да оздравеете. Голяма сила има усърдната молитва на праведния човек."
                },
                {
                    "number": 17,
                    "text": "Илия беше човек със същото естество като нас; и се помоли усърдно да не вали дъжд, и не валя дъжд на земята три години и шест месеца;"
                },
                {
                    "number": 18,
                    "text": "и пак се помоли и небето даде дъжд, и земята произведе плода си."
                },
                {
                    "number": 19,
                    "text": "Братя мои, ако някой от вас бъде отклонен от истината и един го обърне,"
                },
                {
                    "number": 20,
                    "text": "Нека знае, че който е обърнал грешния от заблудения му път, ще спаси една душа от смърт и ще покрие много грехове."
                }
            ]
        }
    ]
}