{
    "name": "philippians",
    "title": "Филипяни",
    "chapters": [
        {
            "number": 1,
            "verses": [
                {
                    "number": 1,
                    "text": "Павел и Тимотей, слуги на Исус Христос, до всички светии в Христос Исус, които са във Филипи, заедно с епископите и дяконите:"
                },
                {
                    "number": 2,
                    "text": "Благодат и мир да бъде на вас от Бога, нашия Отец, и от Господ Исус Христос."
                },
                {
                    "number": 3,
                    "text": "Благодаря на моя Бог всеки път, когато си спомням за вас,"
                },
                {
                    "number": 4,
                    "text": "винаги, във всяка моя молитва, като се моля за всички вас с радост,"
                },
                {
                    "number": 5,
                    "text": "за вашето участие в делото на благовестието от първия ден, дори досега,"
                },
                {
                    "number": 6,
                    "text": "като съм уверен именно в това, че Онзи, Който е започнал добро дело във вас, ще го усъвършенства до деня на Исус Христос."
                },
                {
                    "number": 7,
                    "text": "И право е да мисля това за всички вас, понеже сте в сърцето ми, тъй като вие всички сте съучастници с мене в благодатта както в оковите ми, така и в защитата и в утвърждаването на благовестието."
                },
                {
                    "number": 8,
                    "text": "Защото Бог ми е свидетел как милея за всички ви със сърдечната любов на Христос Исус."
                },
                {
                    "number": 9,
                    "text": "И затова се моля любовта ви да бъде все повече и повече изобилно просветена и проницателна във всичко,"
                },
                {
                    "number": 10,
                    "text": "за да изпитвате нещата, които се различават, за да бъдете искрени и безупречни до деня на Христос,"
                },
                {
                    "number": 11,
                    "text": "изпълнени с плодовете на правдата, които са чрез Исус Христос, за слава и хвала на Бога."
                },
                {
                    "number": 12,
                    "text": "А желая да знаете, братя, че това, което ме сполетя, спомогна повече за преуспяване на благовестието,"
                },
                {
                    "number": 13,
                    "text": "дотолкова, че стана известно на цялата претория и на всички други, че съм в окови за Христос;"
                },
                {
                    "number": 14,
                    "text": "и повечето от братята в Господа, като добиха увереност от моите окови, станаха много по-смели да говорят Божието слово без страх."
                },
                {
                    "number": 15,
                    "text": "Някои наистина проповядват Христос дори от завист и желание за пререкания, а някои и от добра воля."
                },
                {
                    "number": 16,
                    "text": "Едните правят това от любов, като знаят, че съм поставен да защитавам благовестието;"
                },
                {
                    "number": 17,
                    "text": "а другите възвестяват Христос от партизанство, неискрено, като мислят да ми прибавят тъга към моите окови."
                },
                {
                    "number": 18,
                    "text": "Тогава какво? Само това, че по всякакъв начин, било престорено или истинно, Христос се проповядва; и затова аз се радвам и ще се радвам."
                },
                {
                    "number": 19,
                    "text": "Защото зная, че това ще послужи за моето спасение чрез вашата молитва и даването на мене Духа на Исус Христос,"
                },
                {
                    "number": 20,
                    "text": "според усърдното ми очакване и надежда, че няма в нищо да се посрамя, но че както винаги, така и сега ще възвелича Христос в тялото си – с пълно дръзновение било чрез живот, или чрез смърт."
                },
                {
                    "number": 21,
                    "text": "Защото за мене да живея е Христос, а да умра – придобивка."
                },
                {
                    "number": 22,
                    "text": "Но ако живея в тялото, тогава моето дело ще принесе плод; и така, не зная какво да избера,"
                },
                {
                    "number": 23,
                    "text": "защото ме запленяват и двете възможности, понеже имам желание да си отида и да бъда с Христос, което би било много по-добре;"
                },
                {
                    "number": 24,
                    "text": "но да остана в тялото е по-нужно за вас."
                },
                {
                    "number": 25,
                    "text": "И като имам тази увереност, зная, че ще остана и ще пребивавам с всички вас за вашето преуспяване и радост във вярата;"
                },
                {
                    "number": 26,
                    "text": "така че чрез моето завръщане между вас да можете поради мене много да се хвалите в Исус Христос."
                },
                {
                    "number": 27,
                    "text": "Имайте само поведение, достойно за Христовото благовестие, така че било че дойда и ви видя, или че не съм при вас, да чуя за вас, че стоите твърдо в един дух и се подвизавате единодушно за вярата на благовестието"
                },
                {
                    "number": 28,
                    "text": "и че в нищо не се плашите от противниците; което е доказателство за тяхната гибел, а на вас – за спасение, и то от Бога;"
                },
                {
                    "number": 29,
                    "text": "защото, относно Христос, на вас е дадено не само да вярвате в Него, но и да страдате за Него,"
                },
                {
                    "number": 30,
                    "text": "като имате същата борба, която сте видели, че аз имам, и сега чувате, че съм имал."
                }
            ]
        },
        {
            "number": 2,
            "verses": [
                {
                    "number": 1,
                    "text": "И така, ако има някое насърчение в Христос или някоя утеха в любовта и общение в Духа, или някое милосърдие и състрадание,"
                },
                {
                    "number": 2,
                    "text": "направете радостта ми пълна, като имате една мисъл, като стоите в една и съща любов и бъдете единодушни и единомислени."
                },
                {
                    "number": 3,
                    "text": "Не правете нищо от съперничество или от тщеславие, но нека всеки със смиреномъдрие смята другия по-горен от себе си."
                },
                {
                    "number": 4,
                    "text": "Не гледайте всеки само за своето, а всеки и за чуждото."
                },
                {
                    "number": 5,
                    "text": "Имайте у себе си същото съзнание, което беше и у Христос Исус,"
                },
                {
                    "number": 6,
                    "text": "Който, като беше в Божия образ, пак не сметна, че трябва твърдо да държи равенството с Бога,"
                },
                {
                    "number": 7,
                    "text": "но се отказа от всичко, като взе на Себе Си образ на слуга и стана подобен на човеците;"
                },
                {
                    "number": 8,
                    "text": "и като се намери в човешки образ, смири Себе Си и стана послушен до смърт, даже смърт на кръст."
                },
                {
                    "number": 9,
                    "text": "Затова и Бог Го превъзвиси и Му подари името, което е над всяко друго име,"
                },
                {
                    "number": 10,
                    "text": "така че в името на Исус да се поклони всяко коляно от небесните и земните, и подземните същества"
                },
                {
                    "number": 11,
                    "text": "и всеки език да изповяда, че Исус Христос е Господ, за слава на Бога Отца."
                },
                {
                    "number": 12,
                    "text": "Затова, възлюбени мои, както сте били винаги послушни – не само в моето присъствие, но сега много повече при моето отсъствие, изработвайте спасението си със страх и трепет."
                },
                {
                    "number": 13,
                    "text": "Защото Бог е, Който, според благоволението Си, действа във вас и да желаете това, и да го изработвате."
                },
                {
                    "number": 14,
                    "text": "Вършете всичко без роптание и без пререкание,"
                },
                {
                    "number": 15,
                    "text": "за да бъдете безукорни и незлобливи, непорочни Божии чеда всред опако и извратено поколение, между които блестите като светила на света,"
                },
                {
                    "number": 16,
                    "text": "като явявате словото на живота; за да имам с какво да се хваля в деня на Христос, че не съм тичал напразно, нито съм се трудил напразно."
                },
                {
                    "number": 17,
                    "text": "Но макар че се принасям аз като възлияние върху жертвата и служението на вашата вяра, радвам се и с всички вас се радвам."
                },
                {
                    "number": 18,
                    "text": "Подобно и вие се радвайте, и с мене заедно се радвайте."
                },
                {
                    "number": 19,
                    "text": "А се надявам на Господ Исус да ви изпратя скоро Тимотей, за да се утеша и аз, като узная вашето състояние."
                },
                {
                    "number": 20,
                    "text": "Защото нямам никой друг на еднакъв дух с мене, който да се погрижи искрено за вас."
                },
                {
                    "number": 21,
                    "text": "Понеже всички търсят своето си, а не онова, което е Исус Христово."
                },
                {
                    "number": 22,
                    "text": "А вие знаете неговата изпитана вярност, че той е служител с мене в делото на благовестието, както дете слугува на баща си."
                },
                {
                    "number": 23,
                    "text": "Затова и се надявам да го изпратя при вас, щом разбера какво ще стане с мен,"
                },
                {
                    "number": 24,
                    "text": "а съм уверен в Господа, че и аз самият скоро ще дойда."
                },
                {
                    "number": 25,
                    "text": "Сметнах обаче за нужно да ви изпратя брат Епафродит, моя съработник и сподвижник, изпратен от вас да ми послужи в нуждите,"
                },
                {
                    "number": 26,
                    "text": "понеже милееше за всички ви и тъжеше, защото бяхте чули, че бил болен."
                },
                {
                    "number": 27,
                    "text": "И наистина, той боледува почти до смърт; но Бог му показа милост – и не само на него, но и на мене, за да нямам скръб върху скръб."
                },
                {
                    "number": 28,
                    "text": "Затова и по-скоро го изпратих, така че като го видите, да се зарадвате пак и аз да скърбя по-малко."
                },
                {
                    "number": 29,
                    "text": "И така, приемете го в Господа с пълна радост; и имайте такива на почит,"
                },
                {
                    "number": 30,
                    "text": "понеже заради Христовото дело той дойде близо до смърт, като изложи живота си на опасност, за да допълни липсата на вашето служение към мен."
                }
            ]
        },
        {
            "number": 3,
            "verses": [
                {
                    "number": 1,
                    "text": "Освен това, братя мои, радвайте се в Господа. За мене не е досадно да ви пиша все същото, а за вас е безопасно."
                },
                {
                    "number": 2,
                    "text": "Пазете се от псетата, пазете се от злите работници, пазете се от лъжеобрязването;"
                },
                {
                    "number": 3,
                    "text": "защото ние сме обрязаните, които с Божия Дух се кланяме и се хвалим с Христос Исус, и не уповаваме на плътта."
                },
                {
                    "number": 4,
                    "text": "Макар че аз мога и на плътта да уповавам. Ако някой друг мисли, че може да уповава на плътта, то аз повече,"
                },
                {
                    "number": 5,
                    "text": "обрязан в осмия ден, от Израилевия род, от Вениаминовото племе, евреин от евреи, спрямо закона фарисей,"
                },
                {
                    "number": 6,
                    "text": "по ревност – гонител на църквата, по правдата, която е от закона – непорочен."
                },
                {
                    "number": 7,
                    "text": "Но това, което беше за мене придобивка, сметнах го като загуба заради Христос."
                },
                {
                    "number": 8,
                    "text": "А освен това всичко смятам като загуба заради това превъзходно нещо – познаването на моя Господ Христос Исус, за Когото изгубих всичко, и смятам всичко за измет, само Христос да придобия"
                },
                {
                    "number": 9,
                    "text": "и да се намеря в Него, без да имам за своя правда онази, която е от закона, а онази, която е чрез вяра в Христос, т. е. правдата, която е от Бога въз основа на вяра,"
                },
                {
                    "number": 10,
                    "text": "за да позная Него, силата на Неговото възкресение и общението в Неговите страдания, като се уподобя на Него в смъртта Му,"
                },
                {
                    "number": 11,
                    "text": "за да мога някак да достигна възкресението от мъртвите."
                },
                {
                    "number": 12,
                    "text": "Не че съм сполучил вече, нито съм станал вече съвършен; но се впускам в гонитба, дано уловя, защото и аз бях уловен от Христос Исус."
                },
                {
                    "number": 13,
                    "text": "Братя, аз не смятам, че съм уловил, но едно правя – като забравям това, което е назад, и се простирам към това, което е напред,"
                },
                {
                    "number": 14,
                    "text": "впускам се към прицелната точка за наградата на горното призвание от Бога в Христос Исус."
                },
                {
                    "number": 15,
                    "text": "И така, ние, които сме зрели, нека мислим така; и ако вие мислите нещо по друг начин, Бог ще ви открие и него."
                },
                {
                    "number": 16,
                    "text": "Само нека да живеем според това, в което сме достигнали и да мислим същото."
                },
                {
                    "number": 17,
                    "text": "Братя, бъдете всички подражатели на мен и внимавайте в тези, които живеят така, както имате пример в нас."
                },
                {
                    "number": 18,
                    "text": "Защото мнозина, за които много пъти съм ви казвал, а сега и с плач ви казвам, живеят като врагове на Христовия кръст;"
                },
                {
                    "number": 19,
                    "text": "чиято сетнина е погибел, чийто бог е коремът и чието хвалене е в това, което е срамно, които отдават ума си на земните неща."
                },
                {
                    "number": 20,
                    "text": "Защото нашето гражданство е на небесата, откъдето и очакваме Спасител – Господ Исус Христос,"
                },
                {
                    "number": 21,
                    "text": "Който ще преобрази нашето унизено тяло, за да стане съобразно с Неговото славно тяло, според действието на силата Си да покори и всичко на Себе Си."
                }
            ]
        },
        {
            "number": 4,
            "verses": [
                {
                    "number": 1,
                    "text": "Затова, възлюбени и многожелани мои братя, моя радост и мой венец, стойте така твърдо в Господа, възлюбени мои."
                },
                {
                    "number": 2,
                    "text": "Моля Еводия, моля и Синтихия да бъдат единомислени в Господа."
                },
                {
                    "number": 3,
                    "text": "Също и теб умолявам, искрени ми сътруднико, помагай на тези жени, защото се трудиха в делото на благовестието заедно с мен и с Климент, и с другите ми съработници, чиито имена са в книгата на живота."
                },
                {
                    "number": 4,
                    "text": "Радвайте се всякога в Господа! Пак казвам: Радвайте се!"
                },
                {
                    "number": 5,
                    "text": "Вашата кротост да бъде позната на всички човеци; Господ е близо."
                },
                {
                    "number": 6,
                    "text": "Не се безпокойте за нищо, но във всяко нещо с молитва и молба изказвайте прошенията си на Бога с благодарение;"
                },
                {
                    "number": 7,
                    "text": "и Божият мир, който никой ум не може да схване, ще пази сърцата ви и мислите ви в Христос Исус."
                },
                {
                    "number": 8,
                    "text": "Най-накрая, братя, всичко, което е истинно, което е честно, което е праведно, което е чисто, което е любезно, което е благодатно, ако има нещо добродетелно и ако има нещо похвално – това зачитайте."
                },
                {
                    "number": 9,
                    "text": "Това, което сте и научили, и приели, и чули, и видели в мене, него вършете; и Бог на мира ще бъде с вас."
                },
                {
                    "number": 10,
                    "text": "Аз много се радвам в Господа, че сега най-после направихте да процъфти отново вашата грижа за мене; за което наистина сте се грижили, но не сте имали благоприятна възможност."
                },
                {
                    "number": 11,
                    "text": "Не казвам това поради оскъдност, защото се научих да съм доволен, в каквото състояние и да се намеря."
                },
                {
                    "number": 12,
                    "text": "Зная и в оскъдност да живея, зная и в изобилие да живея; във всяко нещо и във всички обстоятелства съм научил тайната и да съм сит, и да съм гладен, и да съм в изобилие, и да съм в оскъдност."
                },
                {
                    "number": 13,
                    "text": "За всичко имам сила чрез Онзи, Който ме укрепява."
                },
                {
                    "number": 14,
                    "text": "Но направихте добре, като взехте участие в скръбта ми."
                },
                {
                    "number": 15,
                    "text": "А и вие, филипяни, знаете, че когато излязох от Македония и почнах делото на благовестието, нито една църква, освен единствено вие, не влезе във връзка с мене за даване и вземане;"
                },
                {
                    "number": 16,
                    "text": "защото и в Солун един-два пъти ми пращахте за нуждата ми."
                },
                {
                    "number": 17,
                    "text": "Не че искам подаръка, но искам плода, който се умножава за ваша сметка."
                },
                {
                    "number": 18,
                    "text": "Но получих всичко и имам изобилно; наситих се, като получих от Епафродит изпратеното от вас, благоуханна миризма, жертва приятна, благоугодна на Бога."
                },
                {
                    "number": 19,
                    "text": "А моят Бог ще снабди всяка ваша нужда според Своето богатство в слава в Христос Исус."
                },
                {
                    "number": 20,
                    "text": "А на нашия Бог и Отец да бъде слава за вечни векове. Амин."
                },
                {
                    "number": 21,
                    "text": "Поздравете всеки светия в Христос Исус. Поздравяват ви братята, които са с мене."
                },
                {
                    "number": 22,
                    "text": "Поздравяват ви всички светии, а особено тези, които са от дома на Цезаря."
                },
                {
                    "number": 23,
                    "text": "Благодатта на Господ Исус Христос да бъде с вашия дух.Амин."
                }
            ]
        }
    ]
}